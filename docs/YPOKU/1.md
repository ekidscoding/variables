# Variables (Змінні)

Змінні - це основа основ програмування.

Змінна - це така собі наліпка, стікер або бірка, яка вішається на щось.

**Щось** може бути:

- цілим числом
- десятковим дробом
- рядком тексту
- списком, що містить у собі довільні дані
- більш складним об'єктом - про такі трішки пізніше.

## Вимоги

В різних мовах програмування вимоги до змінних різні.

В більш строгих (статично типізованих) мовах ви не маєте змоги приліпити стікер спочатку на ціле число, а потім на дробове, або текст.

В цих строгих мовах при створенні змінної ви вказуєте її тип і він більше не зміниться.

Але змінна залишається змінною, ви можете змінити її **значення**, тобто те **щось** до чого ця наліпка, бірка чи стікер прив'язані.

| Мова | Тип даних | Значення |
| :---: | :---: | :---: |
| Строга | Вказується раз і назавжди | Змінюється в межах одного типу |
| Динамічна | Береться по факту наявних даних, вираховується | Змінюється як саме значення (_часто_) так і його тип (_рідше_, але допускається) |
